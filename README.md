# Minesweeper

Nyckelord: Datastrukturer, rekursion, (grafik)

## Uppgiften

### Lydelse

Ett toppenjobb med rejäl OBU (Obekväm Arbetsuppgift) är att bli minröjare. Som minröjare får du en trofast minröjninghund som hjälper dig att inte kliva på en enda mina. Din arbetsplats är ett rutnät på X gånger Y rutor, där X är bredden och Y är höjden. I detta rutnät finns det minor nedgrävda som du ska markera. Varje gång du markerar en ruta så skäller din hund så många gånger som det finns minor runtom platsen. På så vis kan du lista ut var du kan fortsätta markera rutor som är säkra. Finns inga minor runt den platsen som hunden blir ombedd att markera kommer den att markera alla rutor runtomkring tills det upptäcks minor.

Alltså, du ska helt enkelt koda det klassiska spelet "Minesweeper".

Du väljer själv huruvida detta görs i en grafisk miljö såsom graphics, tkinter eller turtle, eller om du vill att det sker i terminalen. Kravet på programmet är att:

- Spelet är vunnet då alla rutor är uppgrävda och alla minor som finns har blivit korrekt flaggade.
- Spelet är förlorat då du gräver upp en mina.
- Du ska kunna välja när spelet startar hur stor spelplanen ska vara samt hur många minor det ska finnas.
- Spelet ska gå att köra igen när spelet är slut.

### Krav för olika betyg

Uppgiften som den lyder så är den på en A-nivå gällande svårighetsgrad, både som grafiskt men även som CLI.

## Dokumentation & Planering

### Loggbok

Under arbetet förväntas du föra loggbok. Varje inlägg bör innehålla vad du gjort under passet och hur det gått. Skriv även gärna om du uppnått någon av milstolparna i projektplaneringen, använd gärna då ID:n för referens. Få gärna med eventuella problem du stött på och hur du löst dem (ifall du gjort det).

### Projektplan

Du påbörjar ditt projekt med att planera. Detta görs genom en projektplan med milstolpar och grindhål som ska uppnås under arbetets gång. Din projektplan bör revideras minst tre gånger under arbetet för att nå högsta bedömning. Projektplanen ska vara utförlig med detaljerade mål och uppgifter samt när deadline för dessa sker och vad som ska göras.

Projektplanen är det Google Sheet-arket som finns på classroom.

### Flödesschema

I första stadiet av projektet bör du även skissa upp ett flödesschema i förslagsvis draw.io som ska tillhöra ditt program. Tänk på vad de olika symbolerna betyder, samt att du inte har överflödiga punkter i schemat, eller att det är oläsbart.

## Författare

Niclas Lund

## Disclaimer

Uppgiften (eller inspiration till den) är ärligt stulen från EECS-skolan (gamla CSC) och kursen DD1314.
